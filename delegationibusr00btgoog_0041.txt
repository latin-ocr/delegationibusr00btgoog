-37—

telligitur, neque suum nomen neque comitum nomina in Saturni
aerario detulisse ad magistratum3 sed magno comitatu urbem¹ in·
gressus ad forum tribunalque summi magistratus rex veniebat eique .
nuntiabat, quis esset quaque de re senatum adire vellet. Tum ille·
ei, si vellet, eo die senatum se esse daturum, urbane et liberaliter,

· ut solet fieri in reges socios, promittebat.

O. Hostium legati.

Hostium legati, cum in urbem non intromitterentur, fieri non*
potuit, ut in Saturni aerario ad quaestorem nomina deferrent3 atta·
men mirum est, quod senatui semper notum est, legatos hostium Ro-
mae propinquare. In' ipso vero bello cum hostes victi de pacis
condicionibus agentes ad imperatorem Romanorum caduceatorem mit·
tant ¹), aliquis concludere potuerit, item ad senatum mitti caduceatorem
nuntiantem, hostium legatos ad urbem propius accedere, praesertim
cum accedat, quod apud Graecos ²) ita fieri solet. Ea tamen sententia
cum ne ullo quidem testimonio confirmetur, verisimilitudinis species
prorsus obscuratur3 ,deinde si re vera legati Romanorum apud Cannas
captorum ³) aut Iugurthae ⁴) ad senatum antea caduceatorem misissent,
patres sine dubio ei respondissent, quae de legatione accipienda
sentirent neque lictorem iis obviam misissent.

Itaque prorsus aliter hac de re sentimus. Imperatorem enim
· Romanum, cum constet⁸), cum legatis de pace agentibus non illico
pacem sed tantummodo inducias facere posse, per quod tempus ii
ad senatum legatos mittant, quid mirum est, quod antea litteris
imperatoris senatus certior fit, qui legati et quibus cum mandatis
de pace Romam veniant? (Liv. XXXIII, 24). — De pace vero ve-
nientes legati si una cum Romanis legatis veniunt, senatui antea
de rerum condicione ab iis ⁴expositum esse, per se patet0). Deni-
que si imperatore Romano , quocum bellum gerant, inscio hostium
legati de pace Romam proficiscuntur, tamen verisimile est, nuntium
antea Romam afferri, eos urbi appropinquare.

1) Liv. XXXVII, 45. 2) Thucyd. Ι, 53. Pois-IV, 72. Eustath. ad Iliad.
I, p. 83. Demosth. de fals. leg. p. 392, 15. v. Wachsmuthi ius gent. Graec.
p. 46. 3) Liv. XXII, 61. 4) San. lug. 28. 5) Liv. Vm, 1. X, 5. 37.
XXX, 16 sq, XXXII, 36. XXXIII. 24. XXXVI, 27. 28. 35. XXXVII, 45. 52.
XXXVIII, 8. XL, 34. XLII, 48. v. Langii: R. A. 11², 403 sq. 6) Liv. XXX,
21. XXXII, 36. XXXIII, 24. XXXVII, 49. 52. XXXVIII, 10.

