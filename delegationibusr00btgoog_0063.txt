-51-

rellarum turba, quae ei refutandae erant, confuso permiserunt com-
moti eius tirocinio, ut ipse recitaret de commentariolo, quem a
patre se accepisse rogatus diceret, inde concludi cogique potest,
legatis recitare e scripto non licuisse, sed iis verba esse facienda
libris scriptis non adhibitis, '

Caesar autem cum omnium primus a. 695j59 instituisset ¹), ut
senatus diurna acta conficerentur 2) et publicarentur, per se intelle·
gitur, inde a Caesaris temporibus ‚ ut litterae ad senatum missae
actis includebantur, (Tacit. Ann. II , 88), ita legatorum ‘orationum
epitomen brevem in senatus acta recipi solitam esse.

2. Legati a senatoribus examinantur.

Sed factum est nonnumquam, ut legatorum princeps orationem
ad finem perducere non posset, quod magistratus, qui senatum
coegerat, eum interrogationibus interrumpere potuit. Ita Philippi
regis legatos accusationes legatorum Graecorum Romae a. 557l197
a se avertentes consul brevi interrogatione interrupit, traditurusne
esset rex Graccis Demetriadem, Chalcidem, Corinthum3 qui cum
negarent, mandati sibi hac de re quicquam esse, statim responso
non dato e curia excedere iussi sunt (Pol. XVIII, 11. Liv. XXXII,
37). Item Gentii regis legati, specie legatorum, re vera speculandi
caussa Romam a. 5821172 missi, in senatum vocati, cum se missos
esse ad purganda crimina, si qua de rege Issenses ferrent, dicerent,
a consule interrupti sunt quaerente, cur non ratione solita atque
inveterata magistratum adiissent, ut omnes alii legati. Haesitantes
vero in responso dimissi sunt sine responso (Liv. XLII, 26). --
Orationibus vero legatorum perfectis more tradito patribus potesta·
tem, si quis quid vellet, interrogandi legatos magistratum fecisse,
Livius multis ³) locis diserte testatus est.

Quibus rebus factis senatorumque nullo iam interrogandi po-
testatem petente legati excedere curia 4) iubebantur.

1) Suet. Caesi. 20. cf. Huebneri ‘de senatus populique Romani actis' (in
Fleckeiseni annalium suppl. 111, 564). 2) Ciceronis (Sull. 14, 15) ex instituto
novo Allobrogum legatis, Catilinae coniurationis indicibuS, in senatum introductis
senatores constituti sunt, viri quam nobilissimi, qui omnium indicum dicta, inter-
rogata, responsa perscriberent. 3) Liv. VIII, 21. XXIX, 19. XXX, 22.
XXXVII, 1. 4) Liv. VII, 31. XXVI, 30. 33. XXVH, 1. XXIX, 19. XLII, 28
et multis aliis locis. Pol. XXIX, 7. XXXIII. 1. Dion. VI, 21. 18 sq. Vm, 9.
Zonar. VIII, 15.

