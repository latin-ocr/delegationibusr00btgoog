...56-

nondum fuisse, sed inde a bello cum Pyrrho gesto esse constitutum,
verisimile est ¹). ,

Si vero non constaret, utrum legati advenientes hostes essent
iudicandi necne, consulem senatum interrogare, placeretne legatos
recipi moenibus ‚ Sall. Iug. XXVIII exposuit. - Pace vero facta
legatos urbem intrare posse, e Livii testimonio (XXX, 43) apparet.

Hostium legatis munus nunquam dari, per se intellegitur (v. p.
12 sq.); sed lautia tamen praebenda iis esse, patres non raro censebant
(Liv. XXX, 21. XXXIII, 24), μὴ βουληθέντες πω τήν ἐλπίδα αὐτῶν
ὥς καὶ συκαλλαγησομένων ἀφελέσθαι (Dion. Cass. fr. 79 Dd.).

D. Populorum qui societatem cum Romanis inire
volebant legati.

Legatis amicitiam facientibus locum lautia dari munusque
praeberi amicitia impetrata, cum e scto de Asclepiade (C. I. L. I,
p. 110 lin. gr. XXVI) luculenter appareat, supervacaneum esse
videtur, alia eiusmodi exempla e scriptoribus collecta accuratius
enarrare ².

CAPUT IX.
QUOMODO LEGATIS SENATUS DATUS SIT.

Ι. DE REBUS ANTE SENATUM DATUM ACTIS.

A. Legati sociorum populorumque amicitiam facientium.

Quod legati, cum Romam venissent, apud. quaestorem urbanum
nomina sua deferebant — quod iam supra explicavimus (p. 36 sq.) —
ab eodem magistratu eos certiores fieri, quem magistratum , quo
die, quo loco adirent, verisimile esse videtur. Quibus rebus cognitis
in comitium ire magistratumque in tribunali sedentem adire eique

1) v. Mommseni: Rom. Gesch. Ι, 1, 403 „Man antwortete dem Konig das
stolze Wort‚ das hier zuerst vernommen und seitdem Staatsgrundsatz ward, dass
Rom nicht unterhandle, so lange auswiirtige Truppen auf italischem Gebiet
standen, und das Wort wahr zu macheu, wies man den Gesandten sofort aus
der Stadt“. 2) v. Liv. ep. XIV, sq. (v. p. 39 adn. 1). Liv. XLIII, 6. Pol.
XXX, 5. Ios. A. 1. XIV, 8, 5.

