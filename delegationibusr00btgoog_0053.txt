-51-

B. R e g e s.
1. Locus lautia.

Reges Romam venientes cum semper magis honorari solerent,
quam populorum legati, mirum non est, quod in eos in hospitalibus
quoque praebendis Romani summe officiosi erant. Ita Masgabae
Masinissae filio Puteolis nave egresso a. 5861168 praesto fuit ob·
viam missus cum pecunia L. Manlius quaestor, qui Romam eum
publico sumptu perduceret (Liv. XLV, 13); eodem anno L. Sterti-
nius quaestor Brundusium est missus ad Misagenem, alterum Masi-
nissae filium, aegrum, qui, curaret, ut aedes hospitio regi, simul
omnia quae ad valetudinem opus essent, praeberentur (Liv. XLV, 14.
Val. Max, V. Ι, 1). .

Item Prusiae L. Cornelius Scipio quaestor obviam missus est
af 5871167, qui eum sumptu publico Romam perduceret (Liv.
XLV, 44). Itaque cum Ptolemaeus Philometor e regno expulsus
Romam a. 5891165 clam venisset, senatus excusatione usus est,
quod ‚quaestorem illi more maiorum obviam non misisset, id factum
esse eius subito et clandestino adventu. (Val. Max, V. 1, 1). Quae
cum ita sint, in universum statui licet, regibus sociis auctoritateque
florentibus e senatus consulto quaestorem obviam mitti solere¹).
Itaque et Athenaeo, Eumenis fratri a. 5711183 (Pol. XXIV, 1. Liv.
XXXIX, 46) et Attalo eiusque fratribus (Pol. XXV, 6) a. 5741180,
et Eumeni a. 5821172 (Liv. XLII, 14) et Attalo a. 5871167 (Pol.
XXX, 3. Liv. XLV, 19²). Diod. XXXI, 7) et Attalo Athenaeoque
a. 590s164 (Pol. XXXI, 9) et Attalo, Eumenis filiolo a. 6201152
(Pol. XXXII, 16) 'et Ariarathi a. 709145 (Cic. ad Att. XIII, 2, 2) ³)
quaestorem esse obviam missum, etsi apud scriptores diserte non
commemoratur, tamen concludere non dubitamus.

Itaque Eumeni quoque, cum senatus cognovisset, eum iis tem-
poribus Romanis haud ita acceptum Brundusium venisse Romamque
esse profecturum (Pol. XXX, 17), lege lata⁴)‚ ne cui regi Romam
venire liceret, quaestor obviam missus est, qni eum impediret, quo·
minus Romam veniret.

1) v. Mommseni: Rom. Staatsr. H, 1, 519. 2) Liv. l. c. ‘Attalus omnibus
honoribus muneribusque et praesens est cultus et proficiscentem prosecuti sunt’.
3) Apud Mommsenum: Rom. Staatsr. Π, 1, 519 adn. 3 falso allatum est ‘ad fam.
xm, 2, 2? 4) Hanc legem nonnunquam neglectam esse, ex exemplis ‚ quae

supra attulimus, apparet.
4 *

