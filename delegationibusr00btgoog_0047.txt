a. Non esse ‘aureos' intellegendos sed siclos quorum quinquaginta. minam
efficerent (v. Boeckhius: metrol. Unters. p, 53. Hultschii: gr. u. r. Metr. p. 273)
ut sane mille minis (Ι. Maec. 15) responderent, rectissime significavit Mendels·
. sohnius (Sct. Rom. ap. Ios. p. 154).

b. Cum negari non possit, Livii contextum narrantis (XLV, 25), Rhodios
⁴coronam viginti millium aureorum misisse, non ita corruptum esse ac Polybii,
plerique censuerunt Polybii μυρίων esse corrigendum in διςμυρὶων. Sed Din-
dorfium et Hultschium huic sententiae rectissime non plausisse sed optime
tenuisse codicum scripturam nunc demonstrare conabor. Quamvis sane sit
concedendum, cum Polybii verba magis et saepius depravata sint quam Livii,
in universum verisimile esse, e Livio Polybium corrigi posse, tamen obscuratur
verisimilitudinis specie8‚ si perscrutamur, quam neglegenter Livius hoc loco usus
sit fontibus (v. supra p. 31). Tres enim fontes ei praesto fuisse atque adeo hac
in parte sine ulla caussa modo hoc modo illo scriptore uti Livium cum supra
(p. 31) docuerimus, quid impedit, quominus eum, qua sit natura (v. Nisseni 1. c.
p. 20—85), maiorem numerum, quem legit in annalibus (de ratione annalium
numeros in maius extollendi v. Nisseni l. c.) Polybii minori praetulisse, arbi·
tremur? Sed accedit aliud gravissimum argumentum. Conferentibus enim nobis,
quae scriptores afferant de coronis a gentibus Romam dono missis earumque
pondere et pretio Polybii μυρίων verisimilius usuique aptius esse apparebit.
Tres enim reges opulentissimos Romam dona decem millium aureorum misisse,
supra docuimus. Cum autem pondera coronarum aurearum mire his locis inter
se consentiant cumque accedat, quod apud Athenaeum V, p. 202b quoque talis· ·
corona commemoratur decus splendidissimum, repellere vix ausim, exteris gentibus

regibusque , si splendidum quod donum Romam mittere vellent, usum fuisse ,

decernendi coronam auream decem millium aureorum. Quod autem Livius affert,
Pamphylios legatos attulisse coronam e XX millibus Philippeorum factam, iam
dudum viri docti intellexerunt aut illum numerum ad annalium rationem esse
referendum aut quod mihi probabilius videtur scribae errore esse depravatum.

Itaque hunc in Polybii locum inferre possumus aut insolitum et inauditum
numerum e Livio aut solitum et aliis locis comprobatum tenemus, Livii auctori-
tate repulsa, μυρίων. Hanc autem rationem cum aptiorem esse rectae arti
criticae nemo negare possit, non dubito in vulgata scriptura permanere.

c. Val. Max. IV, 8, 1 Victoriam auream Hieronis fuisse pondo CCXL
tradidit (CCXL = 960000 HS = 168399 ‘Rmk.’). Sed eum in fontibus utendis
neglegentissum fuisse, Kempfius prolegg. ad edit. Berol. 1854 p. 26-33 docuit3
itaque hac quoque in re eius auctoritas nihili fere aestimanda esse videtur.

Hostium vero legatos de pace venientes munera publica nun·
quam afferre, adiici vix opus esse videtur.

